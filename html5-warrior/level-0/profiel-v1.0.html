<!DOCTYPE html>
<html>

<head>
    <meta charset="utf-8">
    <title>Lars De Richters profiel</title>
</head>

<body>
    <h1>Lars De Richter</h1>
    <h2>Over mij</h2>
    <p>Ik ben coördinator en leerkracht binnen de Se-n-Se opleiding Webontwikkeling en Netwerkbeheer aan het Scheppersinstituut Deurne en Antwerpen. Daarnaast ben ik ook verantwoordelijk voor de websites van de school en help ik mee in het ICT team.</p>
    <p>Wanneer ik niet aan het werk ben, ben ik meestal bezig met mijn 2 + 3 kinderen. Daarnaast lees ik vooral graag, kijk ik wel eens een goede film of interessante serie.</p>

    <h2>Een beetje geschiedenis</h2>
    <p>Voor ik leerkracht werd, werkte ik in allerlei functies (van helpdeskmedewerker tot process support specialist en beheerder van de intranet site) bij Banksys / Atos Worldline.</p>
    <p>Daarvoor studeerde ik Germaanse Taal- en Letterkunde: Nederlands-Engels. Mijn thesis ging over XML-formaten voor fonetische transcripties.</p>
    <p>Van toen ik nog zeer jong was, had ik een passie voor ICT, maar ook voor taal en communicatie. Die combinatie maakte het voor mij erg logisch om op een helpdesk te werken, maar nog meer om voor de klas te staan.</p>
    <p>Het ontstaan van het internet en het web vond ik zeer fascinerend. Ik overtuigde mijn ouders dan ook zo snel mogelijk om mij online te laten gaan. Mijn eerste website maakte ik in 1995. Neen die staat niet meer online en als die nog wel te vinden
        was, zou ik die niet aan jullie laten zien.</p>

    <h2>Motivatie</h2>
    <p>ICT is mij blijven boeien en vooral de communicatieve aspecten ervan. Niemand kon eind jaren ’90 voorspellen welke impact het wereldwijde web en de online wereld zouden hebben. Nu 20 jaar later lijkt het alsof deze technologieën nog steeds in hun
        kinderschoenen staan en nog boordevol ontontgonnen potentieel zitten. Jonge mensen mee op weg zetten om dit potentieel waar te maken was en is mijn droomjob.</p>
    <p>Het voordeel is ook dat ik zelf ook voortdurend blijf bijleren. Zowel het technologische als het educatieve zijn werelden die voortdurend in beweging zijn. Ik doe mijn best om zoveel mogeliujk op de hoogte te blijven van belangrijke nieuwe inzichten
        en ik probeer dat ook binnen onze groep toe te passen. Let op wanneer een les begint met: ‘We gaan vandaag een experiment doen.’</p>

    <h2>Mijn ambities</h2>
    <p>Mijn belangrijkste professionele ambitie is jullie zoveel mogelijk vaardigheden bijbrengen, maar ook jullie een stukje mee begeleiden in het opgroeien tot volwassen, verantwoordelijke burgers.</p>
    <p>Dit schooljaar wil ik op educatief/didactisch vlak experimenteren met <em>gamification.</em> In dit vak zal je dat in principe voortdurend merken. Verder blijf ik ervan dromen om eens voldoende tijd te hebben om me eens echt toe te leggen op modern
        javascript (nodejs, meteor, react …) Ik heb ook nog een aantal ideeën voor webapps, maar ik vrees dat die nog even bij ideeërn zullen blijven.</p>
</body>

</html>
